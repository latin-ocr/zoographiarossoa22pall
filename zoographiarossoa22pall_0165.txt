Ξ 149

β. Femina et pulli hornotini vere hujus speciei ‚ dissimiles per-
fectis maribus, referunt id quod BrissoniuS, Linnaeus aliique
pro distincta specie habuerunt, et Catesbaeus quoque delineavit.
Hae personatae in Sibiria passim, migrationis tempore autumnali
transvolant solae, sine maribus, et in Russia quoque, utut rarius,
observantur, ripas frequentantes· Magnitudo his Merulae3 corpus
supra fuscum, marginibus plumarum rufis parum variegatum, subtus
albidum3 sed jugulum late nigrescit. Rostri, pedum et totius corpo·
ris caeterum forma eadem, pedum color coccineus. Vidi interme-
dias hujus in perfectum histrionicum habiturn mutationes, ut de

identitate speciei nullum mihi dubium supersit.
XLI. GLAREOLA.

Hoc nomine a Brissonio primum hoc sensu imposito placuit
indicare Pratincolczm Crameri, quam Linnaeus plane contra natu-
ram ad Hirundines pertinere credidit, quae tamen potius inter Gral-
las (praecipue Charadrios) et Sternas media est et vere nulli horum
generum recte adnumerari potest. Rallis quidem rostro subsimilis
est, vel si mavis similior Cuculo; pedum vero atque digitorum pro-
portione, ut et alarum atque voce magis ad Charadrios accedit;
cauda forcipata et falcatis alis Sternam refert, at habitu, moribus et
victu ad terrestres magis, quam aquaticas aves videtur pertinere.
Characteres adeo peculiares prae se fert, ut quamvis vix non omnia
genera tantum ex unica specie formata ad affinia genera referenda
esse censeam, in hac tamen ave diversae sim sententiae. Credibile

vero est in mediterraneis et australibus Asiae et Africae desertis ad-

