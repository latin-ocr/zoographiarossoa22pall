208 --··

 

ingrediuntur et immobiles supernatant. Etiam in ripis saepe longa
serie stant immoti diu. Vera estDampieri observatio, eos in stagnis
marinis vadosis corradere colles sesquipedali altitudine, quorum sum-
mitati cavatae imponunt ova vulgo bina, quae colli adstantes pectore
fovent. Plumationis tempore etiam epidermis pedum, instar verna-
tionis anguinae, secedit. Calmuccis Phoenicopterus maxime omino-
sa et detestabilis habetur avis , quandocumque ab iis conspicitur.
Descr. Rostrum extremo nigrum, caeterum, uti pedes, co-
rallino pallidiore rubore tinctum. Palpebrarum margines citrini. Se-
niores magis et magis ex albo rubri evadunt3 juniores corpore albo,
levissime rubicundo, alis roseis. Pulli vcro primo anno grysco-al-
bidi, fuscescente murati, fere instar Numenii Arquatae. In iis, quos
a Jemba habui, alarum brachia magis rubra corpore, extremis plu-
marum dilute cinnabarinis. Tectrices primariae et alula albidiora.

Remiges primariae 11. secundariae 25. pleraeque, tectricesque subtus,
aterrimae3 at intimae 8. alam secundariam subaequantes, albae, acu-
tae. Ala secundaria majoribus pennis albis, elongatis, subjubata‚ ut
Ardeis, caudam aequat. Rectrices latae, subacutae, mediae sensim
longiores, omnes amoene rubicundae. Pondus descripti erat novem

librarum, sed erat aliquot dierum inedia emaciatus.

